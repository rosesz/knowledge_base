---
layout: default
title: Pisanie kodu i poszukiwanie informacji
has_children: true
nav_order: 5
---
![](../images/intros/codingknowledge.jpg){: width="250" .float-left .mr-3 }
Pisanie kodu i poszukiwanie informacji
{: .fs-8 .ls-10 .code-example .fw-700}
Praca z kodem to często działanie metodą prób i błędów – nie zawsze to, co napiszemy, da od razu oczekiwany efekt. Nie bój się eksperymentować. Na szczęście, pisząc kod dla samego siebie, to, że nie będzie on idealny, nie będzie miało żadnych negatywnych konsekwencji 😉 Potraktuj to jako zabawę w odkrywanie czegoś nowego. Zwłaszcza w tych momentach, kiedy coś nie działa ciągle i ciągle, a frustracja rośnie... 😫 Wszyscy przez to przechodzimy! Pamiętaj, że to tylko kod i nie ma problemów nie do rozwiązania.

Wybierz więc swoje ulubione źródło informacji o składni języka i zacznij wprowadzać te informacje w praktyce. Pamiętaj, żeby, podążając za tutorialem, nie skupiać się tylko na samej teorii, ale także na aktywnym ćwiczeniu i samodzielnym pisaniu kodu.

Najlepszym pomysłem na naukę będzie stworzenie aplikacji według własnego pomysłu. Nie musi być to od razu coś skomplikowanego, np. gra w „kamień, papier, nożyce” – mimo prostoty da trochę frajdy. A może rozwiązanie jakiegoś codziennego problemu z obliczaniem procentów czy konwertowaniem jednostek? Zastosowań programowania jest wiele. Pomyśl o czymś, co podoba się Tobie, a dopiero później szukaj sposobu, jak to zrealizować 😊